# Glad, Sad, Mad

Glad, sad, mad retrospektiiviä käytetään kartoittamaan laajasti sprintin aikana koettuja tunteita  
ryhmän toimintaan, ryhmän ulkopuolisiin projektiin vaikuttaneisiin tekijöihin ja muihin työntekoon  
vaikuttaneisiin asioihin liittyen.

Retrospektiivin ensimmäisen varttitunnin aikana jokainen ryhmän jäsen kirjoittaa post-it lapuille  
mieleen tulevia edellämainittuihin teemoihin liittyviä asioita.  
Otetaan esiin taulu, joka on jaettu kolmeen osaan: glad, mad ja sad. Post-it -laput kiinnitetään sille  
alueelle, jonka otsikko kuvaa parhaiten lappuun kirjoitetun asian tunnetta.  
Samalla esitellään muille lapuissa lukevat asiat. Tärkeää on,  
että puhujaa ei keskeytetä muuten, kuin tarkentavia kysymyksiä varten.  
Esittelyyn kulutetaan aikaa yhteensä toinen varttitunti.

Tämän jälkeen äänestetään mitkä taululle otetut aiheet käydään läpi.  
Aikaa käytetään mielellään alle kymmenen minuuttia.

Jäljelle jäävä aika käytetään asioiden läpikäymiseen aloittaen lapusta,  
joka on saanut eniten ääniä edeten siihen, joka on saanut toiseksi eniten jne.  
Läpikäynnin aikana keskustellaan jokaisesta lapusta niin, että kaikki saavat osallistua, toisin kuin  
aiheen esittelyn aikana.
